# LinuxScripting
Linux Scripting

1) Script that performs a variety of operations in directories that we give as input.
2) Script of telephone catalog implementation using linux commands.
3) A variety of directory comparison activities.
4) Script that performs backup operations on files.


1.	Να γραφτεί script με το όνομα searching το οποίο (α) να δέχεται ως ορίσματα δύο ακεραίους αριθμούς και (β) να ζητάει από το χρήστη το όνομα ενός καταλόγου, και με βάση αυτά να εμφανίζει στην οθόνη τα ακόλουθα (με χρήση της εντολής find): 
1.	Τα αρχεία του δέντρου του δοθέντος καταλόγου με εξουσιοδοτήσεις τον πρώτο αριθμό (όρισμα) θεωρώντας τον ως οκταδικό ισοδύναμο.
2.	Τα αρχεία του δέντρου του δοθέντος καταλόγου που άλλαξαν περιεχόμενα κατά τις ‘x’ τελευταίες μέρες, όπου ‘x’ ο δεύτερος αριθμός (όρισμα).
3.	Τους υποκαταλόγους του δέντρου του δοθέντος καταλόγου που προσπελάστηκαν κατά τις ‘x’ τελευταίες μέρες, όπου ‘x’ ο δεύτερος αριθμός (όρισμα).
4.	Τα αρχεία του δέντρου του δοθέντος καταλόγου που είναι τύπου pipe ή socket.
5.	Τα κενά αρχεία του δοθέντος καταλόγου (όχι του δέντρου).
Πριν από τον εκτύπωση κάθε λίστας από τις παραπάνω (1 έως 5) να τυπώνεται κατάλληλη επικεφαλίδα η οποία να αναφέρει μεταξύ άλλων και τον αριθμό των αρχείων (ή υποκαταλόγων) που πρόκειται να τυπωθούν. Το script να εκτελείται επαναληπτικά όσο επιθυμεί ο χρήστης (για διαφορετικούς καταλόγους) και στο τέλος (πριν την τελική έξοδο) να εμφανίζει αθροιστικά το συνολικό αριθμό των ευρεθέντων αρχείων (ή υποκαταλόγων) κάθε περίπτωσης (από τις 1 έως 5), για όλους τους καταλόγους στους οποίους έψαξε.


2.	Να γραφτεί script με το όνομα teldb το οποίο θα διαχειρίζεται μία βάση τηλεφωνικού καταλόγου η οποία θα υλοποιείται στο αρχείο catalog. Το script θα πρέπει να κάνει τα εξής:

-	Με την παράμετρο –a θα προσθέτει μια νέα εγγραφή στον κατάλογο (δηλαδή στο αρχείο catalog). Η προσθήκη θα γίνεται αφού ζητήσει από τον χρήστη όνομα, επώνυμο, πόλη και η καταχώρηση θα τοποθετείται σε μία γραμμή (π.χ. John Markou Peristeri 2105546789).
-	Με την επιλογή –l θα μας δείχνει τα περιεχόμενα του καταλόγου (με αριθμημένες τις γραμμές του και παραλείποντας τις τυχόν κενές γραμμές). 
-	Με την επιλογή –s ακολουθούμενη από έναν αριθμό θα μας δείχνει τα περιεχόμενα του καταλόγου ταξινομημένα κατά τη στήλη που δηλώνει ο αριθμός (π.χ. το telcat –s 3 θα εμφανίζει τα περιεχόμενα ταξινομημένα κατά πόλη).
-	Με την επιλογή –c ακολουθούμενη από ένα keyword θα μας εμφανίζει μόνο τις γραμμές του καταλόγου που περιλαμβάνουν το keyword.
-	Με την επιλογή –d ακολουθούμενη από ένα keyword και –b ή –r, θα διαγράφει τις γραμμές του καταλόγου που περιλαμβάνουν το keyword. Αν η τρίτη παράμετρος είναι –b θα εισάγει στη θέση κάθε γραμμής που διαγράφει μία κενή ειδάλλως (–r) όχι . 
-	Με την επιλογή –n θα εμφανίζει τον αριθμό των κενών γραμμών του καταλόγου, θα ζητάει από το χρήστη αν θέλει να διαγραφούν ή όχι και θα πράττει ανάλογα.




3.	Γράψτε ένα script με το όνομα cmpdir το οποίο να συγκρίνει τα περιεχόμενα δύο καταλόγων (τα ονόματα των οποίων θα δέχεται σαν ορίσματα, και θα ελέγχει αν είναι πράγματι κατάλογοι) ως προς τα αρχεία που περιέχουν. Ως αποτέλεσμα θα εμφανίζει αρχικά για κάθε κατάλογο ξεχωριστά, πόσα και ποια αρχεία του δεν περιέχονται στον άλλο κατάλογο και ποιο είναι το συνολικό μέγεθος αυτών. Στη συνέχεια θα εμφανίζει πόσα και ποια είναι τα κοινά αρχεία των δύο καταλόγων και το συνολικό μέγεθος αυτών. Τέλος, θα μετακινεί όλα τα κοινά αρχεία των δύο καταλόγων σε έναν τρίτο κατάλογο (ο οποίος θα δίνεται/ελέγχεται επίσης σαν όρισμα), και θα δημιουργεί στους δύο αρχικούς καταλόγους-ορίσματα κατάλληλα hard links προς αυτά. 



4.	Γράψτε ένα script με όνομα bck το οποίο θα κρατά για έναν συγκεκριμένο χρήστη (το user name του οποίου θα δίνεται ως πρώτο όρισμα) εφεδρικά αντίγραφα μιας περιοχής του λογαριασμού του σε κάποια άλλη. Το script θα πρέπει να δέχεται ως δεύτερο όρισμα ένα κατάλογο (ή αρχείο), να δημιουργεί ένα προς αποθήκευση αντίγραφο του ορίσματος (χρήση tar) και να το αντιγράφει στον κατάλογο που ορίζει το τρίτο όρισμα. Αν ωστόσο το τρίτο όρισμα είναι αρχείο (και όχι κατάλογος) τότε θα πρέπει απλά να προσθέτει (append) το προς αποθήκευση αντίγραφο στο αρχείο αυτό. Κάντε τους απαραίτητους ελέγχους και για τα τρία ορίσματα (καθώς και για το συνολικό αριθμό των ορισμάτων που δόθηκαν κατά την εκτέλεση). 
Τροποποιήστε κατάλληλα το script bck (σε bck1) ώστε να πραγματοποιεί το ζητούμενο backup προγραμματισμένα (χρήση at), σε μια συγκεκριμένη ώρα της επιλογής σας (προσπαθήστε να τη δίνετε και αυτήν σαν όρισμα). 
Τροποποιήστε κατάλληλα το script bck (σε bck2) ώστε να εκτελείται χωρίς ορίσματα και απλά να λαμβάνει αντίγραφο του καταλόγου εργασίας σας στο /tmp, και προγραμματίστε (χρήση cron) να τρέχει κάθε Κυριακή βράδυ στις 11μμ. για τους επόμενους έξι μήνες.




